26 VALERIUS MAXIMUS.

partem, cupido haustu mortiferam traxit potionem
ac sermone significans quasnam subinde partes cor-
poris sui rigor occuparet, cum iam eum cordi inminere
esset elocuta, filiarum manus ad supremum opprimen-
dorum oculorum officium advocavit, Nostros autem,
tametsi novo spectaculo obstupefacti erant, suffusos
tamen lacrimis dimisit.

38. “What is the opinion of Pythayoras concerninq
wildsozcl .‘2 '³
Twelfth Night, iv, 2.

Sed ut ad Massiliensium civitatem, unde in hoc
deverticulum excessi, revertar, intrare oppidum
eorum nulli cum telo licet, praestoque est qui id
custodiae gratia acceptum exituro reddat, ut hospitia
sua, quemadmodum advenientibus humana sunt, ita
ipsis quoque tuta sint.

Horum moenia egressis vetus ille mos Gallorum
occurrit, quos memoria proditum est pecunias mutuas,
quae his apud inferos redderentur, dare, quia per-
suasum habuerint animas hominum immortales esse.
Dicerem stultos, nisi idem bracati sensissent, quod
palliatus Pythagoras credidit.

Thraciae vero illa natio merito sibi sapientiae
laudem vindicaverit, quae natales hominum flebiliter,
exsequias cum hilaritate celebrans sine ullis doctorum
praeceptis verum condicionis nostrae habitum pervidit.

