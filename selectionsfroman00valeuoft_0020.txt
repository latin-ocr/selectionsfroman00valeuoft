4 VALERIUS MAXIMUS.

Quod prodigium Tanaquil Anci regis Marci uxor
admirata serva natum in modum filii educavit, et ad
regium fastigium evexit.

’7. “ What say the anqurcrs?'’
Julius Caesar, ii. 2.

Bello acri et diutino Veientes a Romanis intra
moenia conpulsi capi non poterant.

Ea mora non minus obsidentibus quam obsessis
intolerabilis videbatur.

Exoptatae igitur victoriae iter miro prodigio di .
immortales patefecerunt.

Subito enim Albanus lacus, neque caelestibus auctus
imbribus neque inundatione ullius amnis adiutus,
solitum stagni modum excessit.

Cuius rei explorandae gratia legati ad Delphicum
oraculum missi sunt.

Rettulerunt praecipi sortibus ut aquam eius lacus
emissam per agros diffunderent.

Sic enim Veios venturos in potestatem populi
Romani.

Prius quam legati renuntiarent, haruspex Veientum
a milite nostro raptus et in castra perlatus futurum
dixerat.

Ergo senatus duplici praedictione monitus eodem
paene tempore et religioni paruit et hostium urbe
potitus est.

