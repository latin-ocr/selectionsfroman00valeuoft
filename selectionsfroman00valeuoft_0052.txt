⁷ 36 VALERIUS MAXIMUS.

Quid de Fabrici Luscini censura loquar? Narravit
omnis aetas et deinceps narrabit ab eo Cornelium
Rufinum duobus consulatibus et dictatura specio-
sissime functum, quod decem pondo vasa argentea
conparasset, perinde ac malo exemplo luxuriosum,
in ordine senatorio non retentum esse.

M. autem Antonius et L. Flaccus censores Duronium
senatu moverunt, quod legem de coercendis convi-
viorum sumptibus latam tribunus plebi abrogaverat.
Mirifica notae causa: quam enim impudenter
Duronius rostra conscendit illa dicturus: ‘Freni
sunt iniecti vobis, Quirites, nullo modo perpetiendi.
Adligati et constricti estis amaro vinculo servitutis:
lex enim lata est, quae vos esse frugi iubet. Abro-
gemus igitur istud horridae vetustatis robigine
obsitum imperium: etenim quid opus libertate, si
volentibus luxu perire non licet‘l'

IX. DE MAIESTATE.

48. “Siyns of nobleness, Zilce slav-3, shall shine
On all deservers.”
Maebeth, i. 4.

Quid plus tribui potuit consuli quam est datum reo
Metello? Qui cum causam repetundarum diceret
tabulaeque eius ab accusatore expostulatae ad nomen

