:38 VALERIUS MAXIMUS.

animadverterunt, dimissis militibus abiectisque armis
ianuae adpropinquant et clara voce nuntiant Sci-
pioni non vitae eius hostes, sed virtutis admiratores
venisse, conspectum et congressum tanti viri quasi
caeleste aliquod beneficium expetentes: proinde
securum se spectandum praebere ne gravetur. Haec
postquam domestici Scipioni rettulerunt, fores reserari
eosque intromitti iussit. Qui postes ianuae tamquam
aliquam religiosissimam aram sanctumque templum
venerati cupide Scipionis dexteram adprehenderunt,
ac diu osculati, positis ante vestibulum donis, quae
deorum immortalium numini consecrari solent, laeti
quod Scipionem vidisse contigisset, ad rates rever-
terunt. Quid hoc fructu maiestatis excelsius, quid
etiam iucundius? Hostis iram admiratione sui pla-
cavit, spectaculo esentiae suae latronum gestientes
oculos vidit.

50. ‘⁶ The heavenly rhetoric of {hinc eye.”
Love’s Labour's Lost, iv, 3.
Et haec quidem vivo Scipioni, illud autem Aemilio
Paulo exanimi contigit: nam cum exsequiae eius
celebrarentur ac forte tunc principes Macedoniae
legationis nomine Romae morarentur, funebri lecto
sponte sua sese subiecerunt. Quod aliquanto maius
videbitur, si qui cognoscat lecti illius frontem Mace-
donicis triumphis fuisse adornatam. Quod spec-
taculum funeri speciem alterius triumphi adiecit.

