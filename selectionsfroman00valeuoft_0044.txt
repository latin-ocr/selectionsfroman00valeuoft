28 VALERIUS MAXIMUS,

VI. DE DISCIPLINA MILITARI.

40, “K ill the boys ancl che luyqaqe .' 'ti-s expres-§ly αῃαὶηςέ
the law os arms .· 'tis as arram α piece of knavery,
mark you now, as can bc offered; in your con-
science now, is ic not?''

Henry V.‚ iv. 7.

Venio nunc ad praecipuum decus et ad stabili-
mentum Romani imperii, salutari perseverantia ad
hoc tempus sincerum et incolume servatum, militaris
disciplinae tenacissimum vinculum, in cuius sinu ao
tutela serenus tranquillusque beatae pacis status
adquiescit). ⁷

Metellus, cum exercitum in Africa Iugurthino bello
nimia Spuri Albini indulgentia corruptum accepisset,
omnibus imperii nervis ad revocandam pristinae dis-
ciplinam militiae conixus est. Nec singulas partes
adprehendit, sed totam continuo in suum statum
redegit. Namque lixas e castris submovit, cibumque
coctum venalem proponi vetuit: in agmine neminem
militum ministerio servorum iumentorumque, ut arma
sua et alimenta ipsi ferrent, uti passus est: castrorum
subinde locum mutavit: eadem, tamquam Iugurtha
semper adesset, vallo fossaque aptissime cinxit. Quid
ergo restituta continentia, quid repetita industria
profecit? Crebras scilicet victorias et multa tropaea
peperit ex eo hoste, cuius tergum sub ambitioso
imperatore Romano militi videre non contigerat.

